# Festival Planner 

De casus van deze week is een planner voor festivals (of conferenties en andere grotere evenementen) die bezoekers helpt bij het maken van een eigen planning van alle favoriete shows. Om de casus niet te groot te maken, nemen we als voorbeeld een jaarlijks terugkerend filmfestival (bijvoorbeeld [het IFFR](https://iffr.com/nl/)).

## Beschrijving

Het filmfestival vindt jaarlijks plaats gedurende twee weken in een stad. Alle bioscopen uit de stad tonen op verschillende momenten verschillende films. Festivalbezoekers kunnen kaartjes kopen voor de films die ze willen zien.

Festivalbezoekers willen vaak meerdere dagen naar het festival en hebben vaak voorkeuren voor de films, of de combinatie van films die ze willen zien. Daarnaast gaan bezoekers vaak samen één, of meerdere dagen naar het festival. 

Het belangrijkste probleem waar bezoekers bij het plannen tegenaan lopen is dat het inplannen van alle vertoningen zodanig dat er geen overlap is en dat de reistijd tussen twee vertoningen haalbaar is.

Deze nieuwe app moet bezoekers daarom helpen bij het plannen van individuele en gezamenlijke festivalbezoeken.       

Hieronder zie je een overzicht van een typisch scenario waarin een festivalbezoeker een complete agenda maakt, kaartjes koopt en het festival bezoekt.

Dit scenario is een happy-path-scenario

![overzicht](./images/Filmfestivalplanner.egn.svg)

1) Een aantal maanden voor de start van het festival publiceert de organisatie het hele festivalprogramma op de website. Het programma bestaat uit alle vertoningen van alle films gedurende die uitvoering van het festival.

2) De festivalbezoeker bekijkt het programma en markeert films die hij of zij wil zien als 'favoriet'.

3) De festivalbezoeker stelt een agenda samen van vertoningen die de bezoeker elke dag wil zien. Dit kunnen zowel films zijn die de bezoekers als favoriet heeft gemarkeerd, als andere vertoningen. Veel festivalbezoekers gaan meerdere dagen naar het festival en het is daarom vaak een flinke puzzel om alle favorieten ingepland te krijgen.

4) De festivalbezoeker koopt kaartjes voor de vertoningen. Over het algemeen zijn dit de vertoningen die gepland zijn in de agenda, maar een festivalbezoeker koopt ook wel eens kaartjes van vertoningen die niet zijn ingepland.
 
5) De bezoeker reist naar de locatie van de betreffende vertoning.

6) De bezoeker bekijkt de film die vertoont wordt. 


## Begrippenlijst

In het bestand `Begrippenlijst.md` vind je alle concepten die bij deze casus een rol spelen.

## Deze lesweek

In deze lesweek richten we ons op het samenstellen van de agenda voor één bezoeker. Het probleem van een goede agenda samenstellen wordt groter als een groep bezoekers een gezamenlijke agenda willen maken. In week 3 kijken naar dit probleem. 



